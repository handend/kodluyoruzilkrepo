 ## İstatistik ve Matematik


 İstatistik bu karar verme işlemi içerisinde en temel yerdedir. Önce istatistiğin ne olduğundan biraz bahsedelim. İngilizce ’de iki farklı anlamı vardır. İngilizce ‘de “statistics” istatistik bilimi anlamındadır. Matematik, fizik ve kimya gibi bir bilim dalının adıdır. Bilim dalları kendi alanlarına özgün temel konuları olan ilim dallarıdır. Her ilim dalı bilim dalı değildir. İngilizce ‘deki diğer yazılımı ise “statistic” veriler üzerinden hesaplanan istatistiksel işlemlere verilen genel tanımlamadır. Örneğin; tesadüfen seçilen bir gruba ait verilerden hesaplanan aritmetik ortalama bir istatistiktir. Bu durumda, dilimizde ise “istatistik” kelimesine bu iki anlam aynı anda yüklenmiştir. Eğer istatistiği tanımlamak gerekiyorsa temel olarak iki tanım yapabiliriz.

İstatistik verilerin toplanması, özetlenmesi, analiz edilmesi ve/veya sunulmasını sağlayan bir bilim dalıdır.
İstatistik verilerden hesaplanan değerler veya başka bir ifadeyle değişkenlerin bilinen matematiksel fonksiyonlarıdır.

### Betimsel Amaçlı Kullanım (Descriptive Statistics)

Verilerin şekil ve grafikler gibi basit uygulamalarda özetlenmesi ve sunulmasını ve/veya çok basit aritmetik ortalama, varyans gibi çok karmaşık matematik gerektirmeyen temel bazı istatistiklerin hesaplanmasını ve sunulmasını içermektedir.

### Tümevarımsal Amaçlı Kullanım (Inferential Statistics)

Veriler ve karışık matematiksel işlemleri kullanarak ilgilendiğimiz olayların anlaşılmasını sağlayacak tanımlamaların ve modellerin tahmin edilmesi veya kestirilmesini içermektedir.

İstatistik, amaç ne olursa olsun, nerede kullanılırsa kullanılsın, kime ve/veya kimlere hizmet ederse etsin mutlaka ve mutlaka doğru kullanılmalıdır. İstatistik ilerleyen bölümlerde kavranacağı gibi soyut ve somut dünyalar arasındaki geçişi sağlayan tek araçtır. Bu geçişi sağlarken somut dünyadaki inceleyeceğimiz olayı ve taşıyacağımız soyut matematik dünyasını çok iyi tanımamız, bilmemiz ve kullanabilmemiz gerekmektedir. Bir istatistikçi çok iyi bir matematikçi ve çok iyi bir dinleyici olmalıdır. Her araştırma projesi içinde mutlaka küçük de olsa bir istatistik çalışması içerir. Bu sebeple, istatistikçinin olayı çok iyi değerlendirmesi için çalıştığı disiplindeki kişileri çok iyi dinlemesi gerekmektedir.